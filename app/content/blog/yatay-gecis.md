---
title: "Yatay geçiş mi? O da ne? 🤔"
date: "2021-12-26"
description: "İstediğin bölümünde veya üniversitede değil misin? Dert etme, hala bir şansın var."
tags: ["üniversite"]
---

## Evet üniversitedesin ama o da ne...

Burası hiç de senin beklediğin gibi değil 😬 Bu dert değil, hala istediğin bölüm veya üniversite için bir şansın var: Yatay geçiş. Peki neyin nesi bu, nasıl yapılır ve ne zaman yapabilabilir? Hadi hepsini cevaplayalım 😇

## Yatay Geçiş?

Yatay geçiş, üniversite sınav sonucuna veya not ortalamana göre üniversiteni, bölümünü veya her ikisini birden değiştirebildiğin bir uygulama aslında. Öğrenci için bir çıkış noktası diyebiliriz. Üniversiteden veya bölümden memnun kalmadıysan değiştirebilmen için bir yol. ✌🏻

## Nasıl yapılır?

İki türlü geçiş var: 
* Kurumlar arası
* Kurum içi

Ayrıca üst paragrafta belirttiğim gibi iki farklı şekilde geçiş yapılabiliyor: 
* Üniversite sınavı sonucuna göre
* Genel not ortalana göre

### Kurum içi
Burayı okuyorsan üniversite tam sana göre ama bölüm tercihin yanlış demektir. Üzülmeye gerek yok 😇 Mevcut bölümünle eşdeğer düzeydeki bir diploma programına eğer sınav puan türü de aynı ise üniversitenin yönetim kurulunun belirlediği kontejanlar dahilinde yatay geçiş yapabilirsin. Burada yönetim kurulu bazı şartlar koyabiliyor. Takip etmende fayda var 😉 Geçmek istediğin bölüm farklı puan türüne sahip ise ilgili puan türünde yaptığın üniversite puanının geçmek istediğin bölümün sınav senendeki puanına eşdeğer veya yüksek olması gerekiyor. Eğer şartı sağlıyorsan bekleme ve başvur 🏅

### Kurumlar arası
"Bu üniversite de pek benlik değilmiş, değiştirebilir miyim acaba 🤔" dediğini duyar gibiyim. Elbette değiştirebilirsin. Burada önemli olan hedefin. Üniversite değiştirmek istiyorsan eğer hem genel ortalaman ile hem de üniversite puanın ile geçiş yapabilirsin. Yok ben bölüm de değiştireceğim diyorsan burada kötü bir haberim var, sadece üniversite puanını kullanabilirsin 😢 

**Üniversitem değişsin ama bölümüm aynı kalsın:** Üniversite sınavındaki puanın, geçmek istediğin üniversitedeki bölümünün sınav senendeki puanına eşdeğer veya o puandan yüksekse direkt başvurabilirsin. Bu şekilde birçok arkadaşım üniversite değişikliği yaptı, bu sayede bulunduğun üniversitede ortalama kasmak zorunda kalmıyorsun. Bir öğrenci bundan başka ne isteyebilir ki 😏

Eee, üniversite puanın üst paragraftaki şartı sağlamıyorsa ne olacak peki? 🤔 Burada cevap genel not ortalamanda saklı. Eğer genel not ortalaman geçmek istediğin üniversitenin belirlediği değere eşdeğerse veya puanın bu değerden yüksekse üzülme sen de başvurabilirsin 👑

**Üniversite yetmez, bölümüm de değişsin:** Burada genel not ortalaması çalışmıyor maalesef 🙁 Yukarıda bahsettiğim üniversite puanı yolu buradaki tek yol. Geçmek istediğin bölümün sınava girdiğin senedeki puanına denk veya o puandan daha fazlasına sahip olman lazım.

## Ne zaman peki?
Henüz son iki sınıftan birinde değilsen ve birinci yılını tamamlamışsan şanslısın, bu uygulamadan faydalanabilirsin. 🥇

## Peki başka ne şartlar var?
Eğer geçmek istediğin bölüm İngilizce ise şimdiki bölümünün de İngilizce olması gerekiyor ayrıca geçmek istediğin üniversite senden İngilizce sınav belgesi isteyecektir. Şimdiye kadar sadece İzmir Yüksek Teknoloji Enstitüsü'nün istemediğini duydum, onun dışında bildiğim tüm üniversiteler TOEFL gibi sınavların sonucunu istiyor ya da kendi İngilizce sınavlarından belli bir puanı almanı istiyor. 

Ayrıca, dönem kaybının olmaması gerekiyor. Dönem kaybın varsa kabul alma şansın yoka yakın diyebiliriz. 🥲

## Ee nasıl geçtiğimi anlayacağım?

Üniversitelerin belli bir yatay geçiş kontejanı oluyor. Sonuçları da bu kontejana göre açıkılıyorlar, yedeklerle birlikte. Eğer bu kontejana girebilirsen tebrikler, artık bölümünü ve/veya üniversiteni değiştirdin 🥇 Yedeklerdeysen de üzülme, asıl adaylar planlarını değiştirmiş ve/veya başka üniversiteden/bölümden kabul almış olabilirler, sakince bir sonraki duyuruyu takip et. 👀

Kontejana dahil olma şansını artırmak için genel not ortalamanı yüksek tutman gerektiğini dipnot olarak düşmek istiyorum. Bunun başka yolu yok maalesef ama idealler uğruna bunu göze almalıyız, değil mi? 😊

## Önceki derslerime ne olacak?
Gittiğin yerde ortak dersler varsa bu derslerini sayacaklar zaten, rahat ol 🙂 Peki farklı olan dersler? Burada bir şart var. Eğer farklı olan ders eski üniversitende/bölümünde zorunlu ders ise seçmeli ders olarak saydırabiliyorsun ama eğer seçmeli bir ders ise maalesef bu dersi saydıramıyorsun. Üniversitenin bu konuda rahatlık sunuyorsa ona bir şey diyemem tabi 😊 Araştırmak lazım bunları hep 🤓